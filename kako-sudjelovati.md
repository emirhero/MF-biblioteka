# Kako sudjelovati
*ZIPA: Ovaj tutorial podrazumijeva da si se [registrovao/la](https://github.com/join)*
<p align="center">
  <br/>
  <img src="https://thumbs.gfycat.com/ImpossibleJitteryBrocketdeer-small.gif"/>
  <br/>
</p>

## Level 1: Zahtjevi & prijavljivanje grešaka
Ako koristiš ovaj repo šanse su da si ti u najboljoj poziciji da procijeniš njegov kvalitet. Zbog toga nam trebaš - ovakvi projekti žive  od pažnje i ljubavi zajednice. Osnovni tip učestvovanja je praćenje sadržaja. Ono obuhvata dvije različite stvari:
* Feature requests - Traženje sadržaja koji si primjetio da nedostaje (tipa *ima li neko zadatak iz Dinamike sa koturom i oprugom?*)
* Bug reporting - Prijavljivanje grešaka u materijalu (tipa *neko je zaboravio aksijalnu silu u nepokretnom osloncu ovdje*)
  
BITNO: Prijavi bug čak i ako misliš da je greška tvoja - ako si u pravu, neko će te već ispraviti. Ako nisi, spasit ćeš mnoge  frustracija koje proizlaze iz situacije u kojoj si ti sad.

Da prijaviš ili request ili bug dovoljno je da odeš na početnu stranicu, klikneš tab **Issues**, zatim dugme New Issue i opišeš nam problem.

## Level 2: Uploadanje sadržaja
Cilj nam je stvoriti kvalitetan, struktuiran, one-stop-shop repo koji osigurava da nikada više niko neće pasti jer nije imao prave materijale za učenje. Da bismo zadržali organizovanom tu hrpu informacija nije naodmet jednostavan kućni red:

1. Bez materijala zaštićenog autorskim pravima  
*Ovaj repo je otvoren svima i kao takav može primati skice, sveske, grafičke, tabele, ispitne zadatke, skripte, prezentacije sa predavanja i srodne materijale. S druge strane, ako publikacija (knjiga/zbirka/tablice) ima ISBN broj, vrlo je vjerovatno da je zaštićeno intelektualno vlasništvo i ne pripada ovdje.*

2. Bez duplikata  
*Trudimo se zadržati repo preglednim. Naravno, ovo ne važi ako imaš kvalitetniju verziju nečega što je već ovdje - u tom slučaju bit ćemo zahvalni ako naznačiš ime fajla kojeg treba zamijeniti u descriptionu* 

3. Uvijek stavljaj materijale u pripadajuće foldere  
*master folder je rezervisan za generalna uputstva*

4. Daj deskriptivna imena  
*zavrsni-ispit-junski-rok-2018.jpg je puno korisnije nego DCIM786347465.jpg*

Sam proces dodavanja fajlova je prilično jednostavan - navigiraš do pravog foldera i onda stisneš "Upload files". Međutim, radi ograničenja GitHuba, da bi uploadovao sadržaj moramo te prihvatiti kao collaboratora. Iako je ovo ekstremno smor i dodaje mnogo trenja u proces, molimo te da nam šibneš poruku nam fejs profile [Emco Skajvoker](https://www.facebook.com/deba.jaba), [Mladen Hura](https://www.facebook.com/mladen.hura) ili nam se javiš mailom na prodbyemco [at] gmail.com

## Level 3: Kreiranje sadržaja
Djelomična inspiracija za ovaj projekat došla je od Kenana Taletovića i njegove skripte za NOČ2: temeljito, dobro istraženo i još bolje napisano štivo koje je Keno nesebično odlučio u cjelosti podijeliti sa svima nama. To je onaj tip akta dobre volje koji prisiljava ostale da u vidu koncentričnih talasa prenose tu dobrotu dalje. 
Smatramo da smo ovim repoom pripremili teren za buduće nesebične izlete u približavanje pojedinih predmeta kolegama. Ovaj put, umjesto .pdfa, takve skripte mogu postati živi organizmi - razvijati se, eliminisati greške i adaptirati se izazovima ispitnih rokova. Ono najbolje - na njima može surađivati neograničen broj studenata. Ukoliko imaš takve aspiracije, dovoljno je samo da odeš do odgovarajućeg foldera i stisneš "Create new file"

### Side Note: Markdown
GitHub koristi markup format poznat kao Markdown, što je fensi način da kažeš da postoje posebni znakovi koji struktuiraju tekst - # ispred rečenice znači da je naslov, ** oko teksta će ga **boldirati**, a možeš dodavati linkove [[tako što u srednju zagradu napišeš tekst linka]](https://github.com/emirhero/MF-biblioteka/kako-sudjelovati.md)(a u malu zagradu zalijepiš link). 

Možeš ga naučiti za doslovno 4 minute [ovdje](https://github.com/adam-p/markdown-here/wiki/Markdown-Cheatsheet).
